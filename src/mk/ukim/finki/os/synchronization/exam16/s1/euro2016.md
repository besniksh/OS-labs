# Еuro 2016 транспортен проблем
За оптимизација на транспортот на навивачите на Euro 2016, потребно е да се изработи софтвер за такси компанија со кој ќе се 
избегнат конфликти помеѓу нив. Таксистите вршат превоз на точно 4 патници. Поради големото ривалство на навивачите од двете држави, 
не е дозволено во таксито да има еден навивач од една држава и тројца од другата. Сите други комбинации се дозволени. 
Превозот се се одвива според следните правила: 

 - Таксито врши превоз кога ќе се соберат точно 4 патници
 - Не е дозволено во таксито да има еден навивач од една држава и тројца од другата
 - По доаѓањето на 4 патници таксито тргнува
 - Секој навивач се вози само еднаш
 - Потоа сценариото може да започне од почеток

Вашата задача е да го синхронизирате претходното сценарио.

Во почетниот код кој е даден, дефинирани се класите `FanA` и `FanB`, кои го симболизираат однесувањето на навивачите од 
двете разлчни држави. Има 120 инстанци од двете класи кај кои методот `execute()` се повикува само еднаш. 

Во имплементацијата, треба да ги користите следните методи од веќе дефинираната променлива `state`:

 - `state.board()` 
    - се повикува од секој навивач при качувањето во таксито
 - `state.departure()`   
    - методот се повикува само од еден навивач
    - методот треба да биде повикан откако претходно сите четири патници го повикале методот `state.board()`
    - доколку во таксито има само еден навивач од едната држава а три од другата, ќе фрли исклучок

Претходно назначените методи служат за проверка на точноста на сценариото и не смеат да бидат променети и мора да бидат повикани.

За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.

Вашата задача е да го имплементирате методот `execute()` од класите `FanA` и `FanB`, кои се наоѓаат во датотеката `Euro2016.java`. 
При решавањето може да се користат семафори и монитори по желба и нивната иницијализација да се направи во `init()` методот.

**Напомена:** Пораките и грешките кои се прикажуваат при извршувањето служат за детектирање на нерегуларности во сценариото. 
Проблемите Race-condition и одредени ситуации на Deadlock не може да се детектираат и прикажат. 
Поради конкурентниот пристап за логирањето, можно е некои од пораките да не се на позицијата каде што треба да се. 
Токму затоа, овие пораки користете ги само како информација. 
