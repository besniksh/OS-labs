C<sub>2</sub>H<sub>2</sub>О<sub>4</sub>
======

Во една фабрика потребно е производство на оксална киселина: C<sub>2</sub>H<sub>2</sub>О<sub>4</sub>

Во процесот на производство, се чека сите атоми да пристигнат во комората за поврзување, по што се дава сигнал за нивно поврзување. Имате бесконечна количина од кислород, водород и јаглерод. Молекулите на C<sub>2</sub>H<sub>2</sub>О<sub>4</sub> се формираат една по една. 

Потребно е да го синхронизирате креирањето на оксалната киселина (C<sub>2</sub>H<sub>2</sub>О<sub>4</sub>) со користење на следните функции:

 - `state.bond()` - Кажува дека може да се формира C<sub>2</sub>H<sub>2</sub>О<sub>4</sub> молекулата
    - Треба да се повика од сите атоми кои учествуваат во процесот на креирање на молекулата. 
    - Доколку не се присутни сите потребни атоми, ќе добиете порака за грешка.
    - Доколку методот е повикан од повеќе од 4 кислородни, 2 водородни и 2 јаглеродни атоми, ќе добиете порака за грешка. 
 - `state.validate()` - Проверува дали молекулата е формирана успешно
    - Се повикува **само од еден** атом по креирањето на молекулата 
       - вие одлучете од кој атом (отстранете го овој повик од `execute()` методот на другите две класи). 
    - Доколку не е формирана молекулата (не е завршен `state.bond()` методот кај сите атоми), ќе добиете порака за грешка.
    
За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.  

Вашата задача е да ги имплементирате методите `execute()` од класите `Oxygen`, `Hydrogen` и `Carbon`, кои се наоѓаат во фајлот `OxalicAcid.java`. При решавањето можете да користите семафори и монитори по ваша желба и нивната иницијализација треба да ја направите во `init()` методот.

При стартувањето на класата, сценариото ќе се повика 10 пати, со креирање на голем број инстанци од класите `Oxygen`, `Hydrogen` и `Carbon` и паралелно само еднаш ќе се повика нивниот `execute()` метод. 

Решението треба да се прикачи според инструкциите подолу.